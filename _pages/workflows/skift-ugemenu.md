---
layout: page
title: Skift Ugemenu
permalink: /docs/workflows/skift-ugemenu/
---
For at skifte ugens menu, skal du først logge ind og dernæst klikke på `Kantine` i menuen til højre. Dette bringer dig ind på den side, hvor brugerne kan se ugens menu. Det er indholdet bag den grønne knap, der skal skiftes.

![Menu]({{ site.baseurl }}menu.png)

I toppen ses en værktøjslinje, hvor du skal klikke på knappen `Rediger side`. Herefter åbnes en side i administrationen, hvor ugens menu skal skiftes.

![Administration]({{ site.baseurl }}admin.png)

Her ses sidens administration. Al tekst er oprettet i den widget/kasse, der hedder `SiteOrigin Editor`, som er markeret med gul. Klikke på det, der er markeret med gult eller klik på `Rediger` i højre side af skærmen.

![Pagebuilder]({{ site.baseurl }}pagebuilder.png)

Du har nu åbnet den editor, hvor resten af arbejdet skal foregå. Vær sikker på, at det er `Visuel` og ikke `Tekst`, der er aktiveret i fanebjælken. Du skal nu markere og slette knappen med ugens menu. Nu skulle markøren blinke der, hvor der før var en knap. Klik nu på `Tilføj medier` øverst i venstre hjørne.

![Editor]({{ site.baseurl }}editor.png)

Således åbnes mediebiblioteket, hvor du skal klikke på `Upload filer` for at oploade ugens menu (Tip: Du kan trække filen fra computeren ind i mediebiblioteket for at uploade). Sørg herefter for, at den korrekte fil er markeret med en blå ramme.

![Mediebibliotek]({{ site.baseurl }}mediebib.png)

Til venstre, i den samme dialogboks, skal du skrive linkets `titel`. Det er den tekst, der vises på den grønne knap. Du skal herefter klikke på `Indsæt på siden`.

![Indsæt]({{ site.baseurl }}indsaet.png)

Nu skulle der figurere et grønt link med den titel, du netop har valgt. Placér nu markøren henover linket, så du får vist den grå værktøjslinje, som du kan ser herunder. Klik på blyantet og derefter på tandhjulet, så kan du sætte flueben i feltet `Åbn link i ny fane`. Tryk herefter på `Opdater`.

![Markér]({{ site.baseurl }}marker.png)

Uden at flytte markøren skal du nu vælge `Formater` og scrolle ned og vælg `Brand button`. Linket fremstår nu som en grøn knap. Klik nu på `Udført` nede i højre hjørne.

![Brand button]({{ site.baseurl }}brand.png)

Før ændringerne træder i kraft, skal du klikke på den røde knap `Opdater`, der er i sektionen til højre. Du har nu skiftet ugens menu.

![Opdater]({{ site.baseurl }}opdater.png)
