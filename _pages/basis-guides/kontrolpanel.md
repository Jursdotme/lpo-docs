---
layout: page
title: "Kontrolpanel"
permalink: /docs/basis-guides/kontrolpanel/
---


Når du er logget ind, starter du i ”Kontrolpanel”. Siden giver et hurtigt overblik over din hjemmeside, fx. antal sider, indlæg, kladder der venter på udgivelse, kommentarer osv. Du kan flytte rundt på indholdet og åbne eller lukke bjælkerne.

## Sort bjælke følger med

Den sorte bjælke i toppen vises også på selve hjemmesiden, så længe du er logget ind. Den har relevante genveje, der skifter alt efter, hvor på siden du befinder dig. Se fx punktet +Nyt.

Hvis du befinder dig på hjemmesiden, kan du live-redigere siden eller gå til et relevant sted i administrationsdelen via den sorte bjælke.

Som oftest vil man bruge menuen til venstre i kontrolpanelet til at gå til de relevante administrationssider.

![Widget Attributes]({{ site.baseurl }}/assets/kontrolpanel-wpmanual.png)

## Gå til selve hjemmesiden

Øverst i venstre hjørne af skærmen findes en genvej til selve hjemmesiden, hvor du kan se dine ændringer. Et godt tip er at højreklikke og åbne linket i en ny fane. Så kan du hurtigt skifte og se resultatet af dine ændringer. Husk at opdatere hjemmesiden, når du har ændret noget, fx. med F5.

Når du er færdig med at redigere din hjemmeside, logger du ud øverst til højre ved dit navn.
