---
layout: page
title: "Læg fotos på hjemmesiden"
permalink: /docs/basis-guides/fotos/
---

* TOC
{:toc}

![Widget Attributes]({{ site.baseurl }}/assets/tilfoej-medier.png)

Det er nemt at anvende billeder i dine Wordpress-indlæg eller på siderne. Sæt først markøren på det sted, du ønsker at indsætte et billede. Klik herefter på knappen ”Tilføj medier” til venstre over værktøjslinjen.

Det åbner vinduet ”Indsæt medier”, og her kan du gå direkte i dit Mediebibliotek, hvis dit foto allerede ligger der.

Ellers skal du hente billedet fra din computer. Klik på fanen ”Upload filer” og træk dit foto ind. Eller brug ”Vælg filer” og find det på din computer. Herefter vil billedet være tilgængeligt med det samme.

## Detaljer og placering

I mediebiblioteket kan du til højre for billedet se og redigere de detaljer, der hører til det.

**Titel:**  
Kommer frem, når man holder musen over billedet.

**Billedtekst:**  
Kan vises på siden sammen med billedet.

**Alt Tekst:**  
Vises, hvis billedet ikke kan ses, fx. af blinde

**Beskrivelse:**  
En kort beskrivelse som hovedsageligt bruges administrativt. Denne er derfor ikke strengt nødvendig.

**Justering:**  
Angiver placeringen i forhold til teksten. Hvis du klikker på ”Venstre” eller ”højre” flyttes teksten op på enten venstre eller højre side af billedet. Klikker du på ”Centrér” flyttes teksten til enten over eller under billedet.

**Link til:**  
Her skal du som regel vælge ”Ingen”. Klikker du på ”Mediefil” laves billedet som et link til den originale fil. Klikker du på ”Tilpasset URL” laves et almindeligt link til billedet på egen side.

**Størrelse:**  
Vælg en af de faste størrelser, fra en ”lille thumbnail” til ”fuld størrelse”. Hvis du ønsker noget andet, skal du rette i billedet, efter det er sat ind.

Når du er klar, klikker du til sidst på den blå knap ”Indsæt”.

![Widget Attributes]({{ site.baseurl }}/assets/detaljer-vedhaeft-wpmanual.png)

## Rette i indsat foto

Du kan sagtens ændre i dit foto efter, det er sat ind. Hvis du klikker på fotoet vises to ikoner: ”Rediger” og ”Slet”.

Under ”Rediger” kan du fx ændre justering, link-adressen eller størrelsen. Men pas på kvaliteten, hvis du vælger at ændre størrelsen. Her er det muligvis bedst at slette billedet og lægge det ind igen.

![Widget Attributes]({{ site.baseurl }}/assets/Rediger-foto-i-indlaeg-small-wpmanual.png)
