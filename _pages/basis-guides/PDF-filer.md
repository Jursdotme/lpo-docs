---
layout: page
title: "PDF Filer"
permalink: /docs/basis-guides/pdf-filer/
---

Her er den nemme måde, hvorpå du kan indsætte et link til en pdf-fil på en side eller i et indlæg.

Pdf regnes for en mediefil ligesom billeder, video osv. Det nemmeste er derfor at lægge den i Mediebiblioteket og linke til den der.

skærmfoto - Wordpress indsæt mediefil Gå til det sted i teksten, hvor dit link skal være. Klik herefter på knappen ”Tilføj medier” over skrivefeltet til venstre.

Ligger pdf’en allerede i Mediebiblioteket, finder du den i oversigten og markerer den. Ellers vælg ”Upload filer” øverst i næste vindue. Find dernæst din pdf-fil på din computer og overfør den.

![Widget Attributes]({{ site.baseurl }}/assets/tilfoej-medier.png)

## Tjek linket  

I vinduet herunder kan du se detaljer om filen.

Vigtigst er punktet ”Link til”. Her skal du vælge ”Mediefil”. Således oprettes et link, der åbner pdf-filen direkte. Hvis du klikker på ”Side med vedhæftning” oprettes en selvstændig side med et link. Det ønsker vi ikke her. Titel, Billedtekst og Beskrivelse er ikke relevante for en pdf.

Til sidst klikker du på den blå knap ”Indsæt..” nederst til højre. Dette fører dig tilbage til teksten, hvor der nu figurerer et link til din pdf. Link-teksten er sandsynligvis filnavnet; filnavnet kan du selv ændre.

Det fungerer bedst, hvis du indstiller linket til at åbne pdf'en i et nyt vindue: Marker linket og vælg lænke-ikonet i værktøjslinjen. Sæt herefter hak i ”Åben link i nyt...”

![Widget Attributes]({{ site.baseurl }}/assets/pdf-mediebibliotek.png)
