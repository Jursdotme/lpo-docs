---
layout: page
title: Opret Nyhed
permalink: /docs/opret-indhold/opret-nyhed/
---
”Nyheder” er en indholdstype, der ofte erstattes med nyt indhold og som typisk sorteres i kronologisk rækkefølge. Alternativet er separate sider, der er permanente, og som ikke har noget specifikt til fælles med hinanden.

Klik på ”Nyheder” i menuen. Så får du en oversigt over de indlæg, du allerede har lavet.

Vil du rette i et indlæg, så klik på overskriften for at åbne det. Du kan derefter ændre i tekst, overskrift, kategorier m.m. Ikonet yderst til højre på værktøjslinjen åbner en linje med flere redigerings-funktioner. Klik på den blå knap ”Opdater”, når du er færdig.

## Lav et nyt indlæg  
Vil du skrive et nyt indlæg, så klik på ”Tilføj nyt” i menuen eller øverst på siden.

![Widget Attributes]({{ site.baseurl }}/assets/nyt-indlaeg-wpmanual-pile.png)

På den nye side skriver du overskriften i det øverste felt og selve teksten til indlægget i tekstvinduet nedenunder.

Har du på forhånd skrevet en tekst i Word eller lign., kan du få mange unødvendige koder med, når du kopierer den ind. Brug derfor en af Indsæt-funktionerne i værktøjslinjen. Eller vælg fanebladet ”Tekst” i stedet for ”Visuel”. Kopier teksten ind her og gå efterfølgende tilbage til ”Visuel” for at arbejde videre.

Ønsker du at oprette et link, så markér teksten og klik på kæde-ikonet i værktøjslinjen. Du kan indsætte billeder eller linke til pdf’er via knappen ovenfor: ”Tilføj medier”.

Husk at vælge en eller flere relevante kategorier for indlægget. Ellers risikerer du, at det ikke dukker op det rigtige sted på hjemmesiden.

Klik på knappen ”Udgiv” i højre side, når indlægget er klar til at blive offentliggjort. Ellers kan du gemme det som kladde. Du kan også angive en bestemt dato til automatisk udgivelse.
