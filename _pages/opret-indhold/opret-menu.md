---
layout: page
title: "Opret menu"
permalink: /docs/opret-indhold/opret-menu/
---

* TOC
{:toc}

Du finder punktet ”Menuer” under ”Udseende” i Kontrolpanelets venstremenu. Klik på linket til højre for knappen Vælg for at lave en ny menu. Giv den et navn og klik på ”Opret menu”.

![Widget Attributes]({{ site.baseurl }}/assets/ny-menu.png)

Nu kan du oprette dine menupunkter. Egentlig er det bare links, men der findes 3 typer, som du finder til venstre: Sider, Links og Kategorier.

## Sider

Vælg blandt de sider, du allerede har oprettet: Sæt hak ud for dem, du skal bruge og klik på knappen ”Tilføj til menu”. Så bliver de oprettet i højre side. Du kan altid tilføje flere menupunkter senere.

## Links

Her kan du tilføje et almindeligt link til et andet sted på nettet. I feltet ”Etiket” skriver du menupunktets navn, fx Andre nyheder, Facebook eller lign.

Du kan også linke til din egen hjemmeside, fx til en pdf. Dette er desuden den eneste mulighed, der er for at få et blog-indlæg med i menuen.

## Kategorier

Du kan lave links til kategorier, dvs. dele af dine blog-indlæg. En kategoriside er en oversigt over indlæg i relateret til en given kategori. Det kan være praktisk at linke direkte til særlige kategorier, fx. Fodboldnyt eller Mødereferater. Sæt hak ved de kategorier, du ønsker at linke til, og tilføj dem.

## Indstillinger og Gem

Sørg for at de forskellige menupunkter linker til de rigtige sider og tjek dernæst ”Menu Indstillinger” nederst på siden. Er der tale om hovedmenuen, skal du markere det her. Du kan også oprette menuen i en boks, men dette gør du under ”Widgets”.

Du kan vælge, at nye sider automatisk bliver oprettet i menuen, men dette anbefales ikke, da dette kan være svært at overskue, da et nyt menupunkt altid bliver lagt i bunden. Således skal man alligevel ind og placere det, det rigtige sted i menuen.

Gem til sidst ved at klikke på den blå knap i højre side.
